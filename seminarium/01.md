Seminarium 01
=============


Webben & integritet
-------------------

En fara för den personliga integritetet i ett mer och mer webbaserat samhälle kan vara att det finns ett par stora företag som vet allt om oss, och vi vet kanske inte hur de använder informationen. Och vi kan inte vara säkra på att informationen är säker hos dem och aldrig kommer läckas.

Vi som individer borde begränsa vad vi delar med oss av på internet. Saker som vi inte vill att vem som helst ska kunna läsa borde vi kanske inte skriva på Facebook, eftersom Facebook kan bli hackade eller ändra sin integritetspolicy. Det finns arbetsgivare som har tvingat folk att logga in på Facebook på jobbintervju för att kunna läsa allt som personen skrivit.

Big Data är all data som t.ex. Facebook och Google samlar in, oftast i NoSQL-databaser. Vi hjälper dem att samla in datan genom att ge dem en massa information om oss. Företagen analyserar datan för att kunna använda i sina tjänster.

Google vet vad jag är intresserad av och visar bara reklam som jag är intresserad av, och det tycker jag är mindre jobbigt än ointressant reklam. Facebook vet också en mycket om mig men lyckas ändå inte visa intressant reklam.

Sökresultatet hos Google förändras för att kunna visa ett så bra resultat som möjligt för mig.

### Tankar efter att ha läst "Storebror på Facebook"

Facebook förlitar sig på att applikationsutvecklare följer villkoren i deras avtal och inte samlar in mer data än vad de behöver, och gör därför inga kontroller. Det gör så att man som applikationsutvecklare snabbt kan få en massa data om användare. Även om användaren måste godkänna att privat data ska delas till utvecklaren är det kanske många som godkänner utan att läsa vad det är de godkänner.

Facebook har haft ett stort antal buggar och säkerhetshål, vilket har gjort att andra har fått tillgång till min personlig data. Därför kan man inte lita på att datan som borde vara säker alltid kommer vara säker.

Och eftersom Facebook sparar precis allt och aldrig raderar något, har de säkert information om mig som jag inte vill att alla ska kunna ta del av.

### Coursepress

En fördel om Coursepress skulle spara information är att kursansvariga kan analysera informationen och förbättra kursen. Kursansvarig skulle kunna se vilka föreläsningar studenterna tittar flera gånger på och tycker är svårt. Det går kanske att få fram hur man studerar effektivast.

Om informationen ska sparas även efter jag har läst kursen tycker jag att informationen borde vara anonym.

Webbskrapning
-------------

När någon skrapar en webbplats har sajtägaren inte någon kontroll på vad som skaraps, har tjänsten ett API bestämmer sajtägaren själv vad som ska vara tillgängligt.

Den som skrapar webbplatsen måste ändra koden varje gång webbplatsen struktur ändras. Webbplatsen som använder den skrapade informationen kan helt plötsligt sluta fungera.

Det kan finnas olika lisencer på olika delar av webbplatsen och det kan kanske vara svårt att skilja det åt när man skrapar webbplatsen.

### Etikettsregler

Inte skrapa webbplatser bara för att återpublicera, t.ex. skrapa alla bloggar inom webbutveckling för att publicera på en webbplats i sin helhet.

Fråga om lov innan man skrapar en webbplats.

Inte skrapa webbplatsen för ofta, för att inte belasta den för mycket.
