Seminarium 02
=============


Webbens framtid
---------------

Jag skulle tro att jag använder webbplatser mer än jag använder installerade program på datorn. I framtiden kommer antagligen fler program som man brukar installera på datorn istället finnas på webben.

Jag tror att jag som webbutvecklare i framtiden kommer behöva testa webbplatserna på fler enheter. Eftersom jag tror att fler och fler enheter kommer få stöd för samma tekniker som idag används på webben.

Det finns redan idag glasögon, TV-appareter, klockor och kameror som man kan göra applikationer till med html, css och javascript. Och det kommer garanterat bli fler.

Eftersom det kommer bli fler enheter som kan köra program och appar kommer fler göra webbplatser för att inte behöva programmera samma app i flera olika programmeringsspråk. Jag tror att det kommer bli vanligare med offline first.

### 100% webb

Jag använder epostprogrammet Airmail, men jag hade kunnat använda Gmail istället. Jag använder iOrdning för bokföring, men det finns ett par alternativ som körs på webben.

För webbutveckling använder jag Vim, iTerm och olika verktyg som t.ex. homebrew, vagrant och npm. Ett alternativ är Cloud9 Premium som ger full shell access och terminal. Cloud9 har stöd för Vim, men det fungerar inte lika bra som Vim installerat på datorn. Men jag har aldrig använt Cloud9 Premium och gratisversionen av Cloud9 har jag bara testat lite.

Jag tror jag använder mer webb än installerade program och min mobil kör Firefox OS. Jag hade kunnat gå över till ännu mer webb, men webbutveckling vill jag tyvärr fortfarande göra med installerade program.


Öppen data
----------

Mycket data som myndigheter har samlat in måste vara offentlig enligt lag och kan därför göras tillgänglig för andra att använda. Öppen data innebär att datan görs tillgänglig på ett enklare sätt för att vem som helst ska kunna använda den.

För att datan ska få kallas öppen data måste den vara tillgänglig i sin helhet i ett format som gör den lättarbetad. Det måste vara tillåtet att använda och mixa datan med annan data och publicera datan. Det får inte finnas begränsningar på datan som gör att bara vissa får använda den, t.ex. bara i utbildning.

Jag som webbutvecklare kommer få tillgång till en massa data som jag aldrig hade kunnat eller haft råd att samla in själv.

### Min kommun

Informationen om alla böcker på biblioteken i kommunen finns tillgänglig via OppnaBibliotek.se. Jag skulle kunna göra en tjänst där man kan skapa en boklista men böker man vill läsa. Tjänsten kan sen meddela när de finns tillgängliga på biblioteken i närheten.

Kommunen kollar livsmedelshantering hos företag, restauranger, skola m.m. regelbundet och ger varje företag ett betyg. Det hade kanske varit bra med en webbplats där man kan se vilka som har fått dåligt betyg, eller visa vilka som har fått toppbetyg är nog intressantare.

Vet inte om det är något dåligt men om kommunerna öppnar upp sin data vet de inte vem som ser datan i slutändan. Men en fördel är att det utvecklas en massa webbplatser och appar som kommunen inte hade kunnat utveckla.

För medborgaren blir det kanske enklare att ta del av information om någon annan har analyserat datan och presenterar den på ett smartare sätt än kommunen. En risk kan vara att medborgaren måste lita på att datan verkligen kommer från kommunen och inte ändrats för att bättre passa företaget som skapat tjänsten.


